# Teknik Ekip Yönetiminde 44 Ders

Teknik ekip yönetimi dünyasına hoşgeldiniz. Eğlenceli, yorucu, değerli ve en
önemlisi yeni! Daha önce işinize yarayan yöntemler şimdi işinize yaramayabilir.
Yeni bir yetenek setine ihtiyacınız olacak ve bazı eskiden kalma kötü
alışkanlıklarınızdan vazgeçmeniz gerekecek. İşte size yardımcı olacak kısa bir
kılavuz.

## Yapın

1. Yeteneği kendinize çekin, yetiştirin, yol gösterin ve el üstünde tutun.
   Sorunları erken yakalamak için konuşun ve yapabiliyorsanız sorunu çözün.
2. ?
3. Geliştirme ekibi fikir birliğine varamadığında karaı verin.
4. Bir bilgi merkezi gibi olun. Her geliştiricinin hangi konu üzerinde
   çalıştığından haberiniz olsun.
5. Yönetimsel işleri destkleyin. İşleri takvimlendirin, release koordinasyonunu
   yapın. Bürokratik sistemin işlediğinden emin olun.
6. Davranış ve performans standartlarını zorlayın. Kabadayıları ve düşük
   performans gösterenleri kovun.

## Yapmayın

7. Kendiniz bug çözmeyin, yeni özellik eklemeyin. İyi bir arabulucu olmak için
   kod yazmalısınız, daha fazlası için değil.
8. Yapılan işin kalitesini ve miktarını denetleyin. Yazılım geliştirme montaj
   hattı değildir. Eğer çok sık denetlemek zorunda kalıyorsanız ya doğru doğru
   kişilerle çalışmıyorsunuz ya da kişileri doğru şekilde teşvik edemiyorsunuz.

## Motivasyon ve kültür

9. Kimin işe alınıp kimin kovulacağına siz karar veriyorsunuz. Ekibiniz ile
   ilgili her şey sizin sorumluluğunuz.
10. Geliştirici piyasası bir satıcı piyasasıdır. İnsanlar size inandıkları için
    sizinle çalışırlar. Onların yeteneklerine erişebilmek bir ayrıcalıktır.
11. Otorite havadan kucağınıza düşmez. Zaman içinde iyi/doğru kararlar vererek
    kazanılır.
12. Gerekmedikçe erken karar vermeyin. Mümkün olduğu sürece takımın fikirleri
    tartışmasına ve kendi kararlarını almasına imkan sağlayın.
13. Gerektiğinde karar verin. Yavaşlamış, takılıp kalmış bir takım kadar moral
    bozucu çok şey yoktur.
14. Gerektiği ana kadar fikirlerini ortalığa saçmayın. Herkesin fikirlerini
    paylaşırken rahat hissettiği bir ortam yaratın. Kod yazan ekibin sizde
    olmayan bir çok fikri olabilir. Takımınıza güvenin. Daha iyi kararlar
    verdiğinizi göreceksiniz.
15. İyi kararlar konusundaki sezgilerinizi geliştirmek ve takımınızla iyi
    ilişkiler inşa etmek işin büyük kısmını halletmek demektir. Teknik ekip
    yönetmek için orta dolaşan bir sürü metodlar, yöntemler çok büyük fark
    yaratmayacaktır. Bunlarla ancak iyi bir yöneticiyseniz daha iyi, kötü bir
    yöneticiyseniz de daha kötü olursunuz.

## İNSANLAR ve Duygular

16. Yöneticilik, kültürümüzde çok havalı ve önemsenen bir şeydir ama
    nihayetinde o da sahip olduğumuz diğer yeteklerimiz gibidir. Prestijli,
    havalı olmak dikkatinizi dağıtır, değişken ve biraz da rasgele bir
    durumdur. Herhangi birinden daha iyi olduğunuzu düşünmeyin. Ünvanınızı ve
    getirdiği prestiji ne kadar çabuk atlatırsanız işinizi iyi yapmaya o kadar
    çabuk odaklanabilirsiniz.
17. Yönetici olmak insanların sizi küçümsemesine neden olabilir. Görmezden
    gelin. Yöneticilerin faydasız olduğuna inanan kişiler, başarılı bir insan
    organizasyonu oluşturmanın dinamiklerinden genelde habersizdirler.
18. Eğer bir şeylerin ters gittiğini düşünüyorsanız muhtemelen haklısınız.
    Kimsenin düşündüklerinizi baskılamasına müsaade etmeyin.
19. Eğer kendinizi birilerini suçlarken bulursanız, muhtemelen yanılıyorsunuz.
    Kimse sabah yataktan bugün işimi kötü yapacağım diye kalkmaz. Çoğu zaman
    **insanlarla konuşarak** sorunu çözebilirsiniz.
20. Çoğu insan duygularını kolaylıkla paylaşmaz. Takımınızla sık sık resmi
    olmayan konuşmalar yapın, sorun olabilecek konuları yakalayın ve
    çözebiliyorsanız çözün.
21. Takımınız sizden liderlik bekler. Kimsenin dile getirmediği ama söylenmesi
    gerekenleri söylemekten çekinmeyin.
22. Takımınızın henüz farkında olmayabileceği iletişim problemlerini tespit
    etmek ve çözmek için para alıyorsunuz. Herkesin bilmesi gereken ancak
    bilmediği konuları konuşmaktan çekinmeyin.
23. Gerçekten iyi çalışanlar işe alın ve sonrasında onlara tamamen güvenin.
    Performansı aylık ya da 3 aylık dönemlerde ölçün ve gerekiyorsa, kovun.
    İnsanları günlük olarak ölçmeyin. Bu herkesi (siz de dahil) sıkıntıya
    sokar. 
24. Bir çok nesnel gözüken tartışma çoğu zaman güçlü duygusal zemine sahiptir.
    Bunları farketmeyi öğrendikçe çok daha verimli ve etkili olacaksınız.

## Arabuluculuk ve Çatışmalar
